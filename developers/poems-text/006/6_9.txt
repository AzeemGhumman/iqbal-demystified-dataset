در معنی اینکہ مقصود رسالت محمدیہ تشکیل و تأسیس حریت و مساوات و اخوت بنی نوع آدم است
*
بود انسان در جہان انسان پرست
ناکس و نابود مند و زیر دست
سطوت کسری و قیصر رہزنش
بند ہا در دست و پا و گردنش
کاہن و پاپا و سلطان و امیر
بہر یک نخچیر صد نخچیر گیر
صاحب اورنگ و ہم پیر کنشت 
باج بر کشت خراب او نوشت
در کلیسا اسقف رضوان فروش
بہر این صید زبون دامی بدوش
برہمن گل از خیابانش ببرد
خرمنش مغ زادہ با آتش سپرد
از غلامی فطرت او دون شدہ
نغمہ ہا اندر نی او خون شدہ
تا امینی حق بحقداران سپرد
بندگان را مسند خاقان سپرد
شعلہ ہا از مردہ خاکستر گشاد
کوھکن را پایہ ی پرویز داد
اعتبار کار بندان را فزود
خواجگی از کار فرمایان ربود
قوت او ہر کہن پیکر شکست
نوع انسان را حصار تازہ بست
تازہ جان اندر تن آدم دمید
بندہ را باز از خداوندان خرید
زادن او مرگ دنیای کہن
مرگ آتشخانہ و دیر و شمن
حریت زاد از ضمیر پاک او
این می نوشین چکید از تاک او
عصر نو کاین صد چراغ آوردہ است
چشم در آغوش او وا کردہ است
نقش نو بر صفحہ ہستی کشید
امتی گیتی گشائی آفرید
امتی از ما سوا بیگانہ ئی
بر چراغ مصطفی پروانہ ئی
امتی از گرمی حق سینہ تاب
ذرہ اش شمع حریم آفتاب
کائنات از کیف او رنگین شدہ
کعبہ ہا بتخانہ ہای چین شدہ
مرسلان و انبیا آبای او
اکرم او نزد حق اتقای او
’’کل مؤمن اخوة‘‘ اندر دلش
حریت سرمایہ آب و گلش
نا شکیب امتیازات آمدہ
در نھاد او مساوات آمدہ
ہمچو سرو آزاد فرزندان او
پختہ از ’’قالوا بلی‘‘ پیمان او
سجدہ ی حق گل بسیمایش زدہ
ماہ و انجم بوسہ بر پایش زدہ 
*
That the purpose of Muhammad’s mission was to found Freedom, Equality and Brotherhood among all mankind
*

*

*

*

*

*